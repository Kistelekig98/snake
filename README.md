# snake
*BAMBI házi feladat - kígyós játék*

## Kígyós játék (soros port)
Írjátok meg az alábbi játékot az STK3700-as kártyára! A feladat minél több ennivaló felfalása egy kígyóval.
### Általános szabályok
A pálya az LCD kijelző alfanumerikus részének az ábrán beszínezett szegmenseiből áll. A kígyó a játék kezdetekor egy szegmens hosszú (a középső vízszintes pozíciók esetén a két kis szegmens (G + M) együttesen ér fel egy szegmenssel). A kezdeti pozíció legyen a pálya bal szélének két középső szegmense (az ábrán pirossal színezve)! A játék kezdetén helyezzetek el egy véletlenszerűen kiválasztott szegmenset a kígyó testén kívül. Ez jelképezi az ennivalót.
### A játék menete
A kígyó egy megadott sebességgel induljon el jobbra! **A soros porton érkező ​b​ karakterrel a kígyó feje forduljon 90°-ot balra, a ​j​ karakterrel pedig 90°-ot jobbra!** Ha bekapta az ételt, akkor egy szegmenssel növekedjen a kígyó hossza, és gyulladjon ki egy másik, véletlenszerűen választott szegmens a kígyó testén kívül. A kijelzőről való lemenetel esetén az átellenes oldalon jöjjön vissza a kígyó! Ellenőrizzétek, hogy a kígyó nem harap-e a saját testébe (nem lép-e arra a pozícióra, ahol már van). Ha igen, megáll a játék, és villogtassa a tizedes pontokat. A kígyó aktuális hosszát mindig jelezzétek ki a számkijelzőn! (Szorgalmi feladatként az is ellenőrizhető, hogy a kígyó keresztbe nem harapja-e meg magát.)
